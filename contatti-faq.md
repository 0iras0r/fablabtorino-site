---
layout: default
title: Fablab Torino, Contatti e FAQ
---

## Cos’è il Fablab Torino?

Il Fablab Torino è un’associazione culturale, un laboratorio di fabbricazione digitale e un makerspace. Un sacco di roba, eh? Vieni a trovarci un qualsiasi martedì per scoprire che cos’è e come funziona.
Vuoi maggiori informazioni? Scrivici a info@fablabtorino.org

## Quando posso venire al Fablab?

Il nostro laboratorio è un’associazione culturale, quindi segue un orario per i suoi associati e uno per gli esterni che non hanno la tessera. Le due opzioni sono:

* Per i tesserati all’associazione, il Fablab è aperto dal martedì al venerdì dalle 16:00 alle 20:00.
* Per i NON tesserati, il Fablab è visitabile durante gli Open Day che si tengono tutti i martedì dalle 16:00 alle 20:00.

## Voglio realizzare un mio progetto, come lo posso fare con gli strumenti del Fablab?

Per poter utilizzare le macchine del laboratorio è fondamentale essere tesserati all’associazione e aver frequentato i nostri workshop di formazione (gratuiti per tutti gli associati) così da aver acquisito un pò di esperienza per usare le macchine in sicurezza. Una volta acquisita l’esperienza puoi controllare il calendario che trovi a questa pagina e prenotare il macchinario scrivendo a tools@fablabtorino.org per effettuare la tua prenotazione.

## Voglio realizzare un progetto in collaborazione con il FablabTO, come faccio?

Come associazione culturale e laboratorio di smanettoni incalliti siamo super contenti e emozionati ogni volta che un progetto ci viene presentato e siamo felici di sentire anche il tuo! Scrivici a progetti@officine.cc

## Come funzionano le attività e gli eventi?

Il Fablab organizza un sacco di eventi ogni mese che vengono sempre condivisi sui social dell’associazione e attraverso la nostra newsletter mensile. I nostri eventi si dividono in:

* **Workshop “Hello World!” / 1 Incontro da 1 ora e mezza**
Sono gli eventi dove ti insegniamo ad utilizzare i macchinari del Fablab.
* **Workshop PRO / 2-3 Incontri da 3h cad**
Sono gli eventi da più incontri che ti formano in maniera specifica sull’utilizzo dei macchinari, dopo aver frequentato questo workshop potrai usare in maniera indipendente gli strumenti del laboratorio.
* **Design Workshop / 2-3 Incontri da 5-6 h cad**
Sono gli eventi focalizzati su compentenze specifiche come saldatura ad elettrodo, modellazione parametrica ecc… il tutto con un solo obiettivo: realizzare insieme un progetto!
Per poter partecipare alle attività del Fablab Torino è fondamentale essere associati. Scopri come fare qui oppure scrivici a eventi@fablabtorino.org

## Come posso rimanere aggiornato su tutti gli eventi e le attività?

Questa è facile: seguici su [Facebook](https://www.facebook.com/fablabtorino/), [Twitter](https://twitter.com/Fablabtorino) e [iscriviti alla nostra newsletter mensile](http://fablabtorino.us5.list-manage.com/subscribe?u=bbd5781f8c72a1885774d98c0&id=2ee26e2206)!
