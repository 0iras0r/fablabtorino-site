<p><strong><em>Manca davvero pochissimo all’inizio della Maker faire Rome.</em></strong>
Quest’anno ci troverete nell’area fablab con due tavoli per presentare i progetti della community, vicino a tutti i maker che girano attorno al nostro fablab per presentare i loro progetti.</p>

<p>Il nostro obbiettivo per quest’anno è quello di espandere i confini della digital fabrication e farci contaminare da tutto “quello che c’è là fuori” e dimostrare che cosa può fare davvero un fablab.</p>

<p><strong><em>Da dove vengono le contaminazioni?</em></strong>
Il mondo della cucina, come quello della biologia molecolare e la sartoria ci hanno ispirato a tal punto che abbiamo iniziato una serie di progetti per scoprire nuovi scenari di sperimentazione. Nascono così i concept della nostra community; e questo è solo l’inizio! Bitskin unisce sartoria, digital fabrication tools e design parametrico per creare nuove possibilità di sperimentazione tra fashion e il mondo digitale, Makers Microbiome è il frutto della collaborazione tra fabbers e biohackers mentre cookies roller porta nuovi modi di sfornare biscotti e ridurre la produzione di scarti. Per ultimo ma non meno importante c’è Robottino, che porta Arduino nel mondo dei kids per fargli scoprire le sue mille possibilità.</p>

<p>Passateci a trovare nel nostro stand per scoprire i nostri progetti e parlare con coloro che ci hanno lavorato in prima persona.
Troverete <strong>Gianluca Pugliese</strong> con la sua OhMyLong! Assieme a <strong>Giuseppe Graziani</strong> e il suo Arduo Memory Reminder oltre a <strong>Andrea Patrucco</strong> con  <strong>Rootless</strong> e <strong>Pietro Leoni</strong> con la sua S-bot; non spiegherò il concept dei progetti, così potrete scoprirli voi venendoci a trovare alla Maker Faire Rome.</p>

<p><strong>Una delle poche occasioni per trovarci tutti insieme e farci contaminare l’un l’altro.
Tutto chiaro? Ci vediamo alla MFR14 a partire da venerdì 3 fino a domenica 5.</strong></p>
