<p><img src="/img/blog/inspace_banner-02-021.png" width="500" height="333" />
<strong>TAGLI LASER E SPACE EXPLORER</strong></p>

<p><strong><em>UN’ALTRO MESE BOMBA AL FABLAB FOR KIDS!</em></strong></p>

<p><em>Incerti su come impegnare i sabato e le domeniche fredde e uggiose di febbraio? Ma ci pensiamo noi, basta chiedere!</em></p>

<p>Iniziamo <strong>domenica 8 febbraio</strong> con <a href="https://www.eventbrite.it/e/biglietti-fablab-4-kids-8-febbraio-15454840845">Fablab for Kids</a> - <em>Primo Livello per i bambini (e per gli adulti che li accompagnano) che non hanno mai messo piede in un fablab e vorrebbero saperne di più prima di trovarsi da soli di fronte a una stampante 3D o a un taglio laser.</em></p>

<p><strong>Sabato 14 febbraio</strong> è la volta di <a href="https://www.eventbrite.it/e/biglietti-fab-buchevole-14-febbraio-15455184874">Fab Buchevole</a>.
<em>E che diavolo significa buchevole? chiederete voi. A dirla tutta, non lo sappiamo nemmeno noi! Quello che sappiamo è che useremo il taglio laser per sforacchiare allegramente carta, cartoni e cartoncini di tutte le forme fino ad arrivare a un libro fatto e finito da portarsi a casa.</em>
Fab Buchevole è il secondo appuntamento in compagnia di <a href="http://www.millemodi.org/">Paola Cappelletti di Millemodi</a> che gira in lungo e in largo per l’Italia con i suoi laboratori basati sul metodo Bruno Munari®.</p>

<p>Le iscrizioni a Fab Buchevole chiudono venerdì 13 febbraio alle 12 quindi se siete interessati c’è solo una cosa da fare: <em>cliccare più veloci della luce a questo link e iscrivervi.</em></p>

<p><strong>Domenica 15 febbraio</strong> invece è la volta di una new entry che speriamo vi piaccia: <a href="https://www.eventbrite.it/e/biglietti-fab-4-kids-in-space-15-febbraio-15455152778">Fab Kids in Space</a>! <em>Due ore, merenda compresa, alla scoperta del Sistema Solare: quant’è grande la Terra rispetto alla Luna? e agli altri pianeti? Quant’è distante da Marte? Saresti in grado di far atterrare un’astronave sul nostro satellite?</em> Se tuo figlio conosce Samantha Cristoforetti meglio dei suoi compagni di classe e non fa che chiederti dettagli su Philae, Rosetta e su un asteroide chiamato 67P/Churyumov-Gerasimenk, non fargli guardare Focus che gli confonde solo le idee ma portalo a <em><strong>Fab Kids in Space.</strong></em></p>

<p><em><strong>Per questo mese è tutto. Io passo e chiudo, tu passa da Fablab for Kids.</strong>
Vuoi più informazioni? Le puoi trovare proprio <a href="http://fablabtorino.org/eventi/">QUI</a>.</em></p>
