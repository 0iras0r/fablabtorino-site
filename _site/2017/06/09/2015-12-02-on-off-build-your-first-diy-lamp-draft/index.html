<p><img src="/img/blog/blog_braccio.jpg" width="500" height="333" />
<strong>WELCOME HOME SWEE’PEA!</strong><br />
<strong><em>UN GRANDE BENVENUTO AL “PICCOLO” ARRIVATO IN CASA FABLAB.</em></strong>  <br />
L’obbiettivo del Fablab Torino dell’ultimo anno è stato quello di ricercare contaminazioni dall’esterno, così da arrivare a nuovi livelli di sperimentazione; ieri questo obbiettivo è diventato un pò più vicino dopo l’arrivo del nostro primo braccio robotico made in Comau.
<em>Il braccio, <strong>nome in codice “Swee’Pea”</strong>, prende il nome dal nipotino di braccio di ferro, essendo quello del Fablab uno dei piccoli della famiglia Comau.</em></p>

<p><em>Il <strong>progetto DigiFABturing</strong></em> è frutto di una collaborazione che vede diversi partner: <a href="http://local.arduino.cc/torino/">Officine Arduino</a> e la stessa Comau insieme a Toolbox Coworking e Co-de-iT; insieme collaboreremo nella sperimentazione tra Digital Fabrication e automazione applicata all’architettura, all’interaction design ma anche all’arte; il tutto cercando di capire in che modo settori tanto diversi possano coesistere contaminandosi a vicenda, scoprendo nuovi ambiti su cui basare la ricerca.</p>

<p>Il team che ci lavorerà sarà super multidisciplinare spaziando dai membri del Fablab con formazione maker fino ad arrivare a quella tecnica dello staff di Officine Arduino con il supporto di specialisti nel settore del computational design come <strong>Andrea Graziano</strong> di Co-de-iT che fin dall’inizio si è occupato dell’organizzazione del progetto assieme a <strong>Stefano Paradiso</strong>, coordinatore del Fablab e <strong>Davide Gomba</strong>, CEO di Officine Arduino.</p>

<p><em>Ora ci aspetta un sacco di lavoro da portare avanti, sperimentazioni da iniziare e progetti da sviluppare; bando alla ciance, mettiamoci all’opera!</em></p>

<p><em>Un grazie a tutte le persone che hanno fatto parte di questo progetto:
Massimo Ippolito, Alessandro Guzzon, Stefano Zoppi, Marco Durando e Massimo Menon di COMAU
Aurelio Balestra di Toolbox Coworking, Andrea Graziano di Co-de-iT, Stefano Paradiso e Davide Gomba di Officine Arduino.</em></p>
