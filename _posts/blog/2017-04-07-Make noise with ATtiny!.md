---
layout: centrale
title:  Make noise with ATtiny!
date:   2017-04-07
categories: blog
copertina: 605ws-attiny2.jpg
tag: [kit, AHL, audiohacklab, attiny, DIY, electronics, events, news, workshop]
meta: impara a produrre audio con un ATtiny85!
---
In questo workshop i partecipanti costruiranno un **generatore sonoro programmabile**, **basato sul piccolo microcontrollore [ATtiny85](http://www.microchip.com/wwwproducts/en/ATtiny85)** .
Il microchip è ospitato su una scheda elettronica sviluppata da [Kinetik Laboratories](http://kinetiklaboratories.blogspot.it/) nel 2012
e successivamente rilasciata come [hardware libero](https://it.wikipedia.org/wiki/Hardware_libero).

Il chip ATtiny85 verrà assemblato su un circuito stampato che alloggerà anche due potenziometri, un led e alcuni altri componenti. Il montaggio è relativamente semplice e può essere effettuato anche da chi non ha nessuna esperienza di saldatura. Il circuito, nonostante la semplicità, permette di essere utilizzato in diverse modalità.

Successivamente ci dedicheremo alla programmazione del dispositivo, partendo da alcuni esempi preparati precedentemente e sperimentando insieme ai partecipanti. **La programmazione avviene attraverso la Arduino [IDE](https://www.arduino.cc/en/Main/OldSoftwareReleases#previous) , utilizzando un linguaggio di
programmazione accessibile a tutti**.

Il workshop è rivolto a **musicisti, artisti sonori, sound designer, appassionati di sintesi digitale** e a chiunque voglia conoscere le possibilità e le tecniche della generazione sonora tramite un semplice microcontrollore.

**Il kit contenente tutto il materiale per assemblare il circuito verrà consegnato all’inizio del workshop**.
Non è necessario disporre dell'attrezzatura per la costruzione del circuito ma invitiamo chi possiede i propri strumenti a portarli (saldatore con punta sottile, tronchesina, stagno, terza mano, computer con installata la IDE di Arduino, piccoli speakers). Garantiremo la possibilità di assemblare il kit e programmare i microchip anche a chi non dovesse avere con sé tutta l’attrezzatura o la competenza necessaria.

La partecipazione al workshop è limitata a dieci posti.

Il laboratorio si svolgerà **Sabato 22 Aprile 2017 dalle 15 alle 19** presso il **Fablab di Torino, in Via Egeo 16**.
Per iscrizioni e informazioni contattare **[info@audiohacklab.org](mailto:info@audiohacklab.org)**
